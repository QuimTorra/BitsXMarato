# Trombon-t

Project developed in a Hackathon ( bitsxlaMarato22 ), submitted to: https://devpost.com/software/trombon-t

## Inspiració
Per aquest projecte hem volgut que la nostra proposta/solució fos el més accessible per tothom. Hem escollit el repte tenint això en compte, perquè creiem que podríem arribar a desenvolupar quelcom que qualsevol persona amb un dispositiu mòbil pugues usar i servís per a complir l'objectiu de divulgar i conscienciar sobre les malalties cardiovasculars, els seus riscos i maneres de prevenir-les.

## Què fa?
Es tracta d'una aplicació mòbil amb diverses funcionalitats centrades a transmetre coneixements bàsics i essencials al voltant de les malalties cardiovasculars com la Trombosi Venosa, el Tromboembolisme Pulmonar i altres variacions d'aquestes. Es basa en una col·laboració amb ActivaTT, fundació sense anime de lucre que lluita per promoure activitats formatives i d'investigació, divulgació i informació dirigida als pacients, als professionals de la salut i a la societat en general. La nostra app proporciona la possibilitat de fer una donació per col·laborar a títol personal amb aquesta fundació

Dins l'aplicació trobem un apartat amb notícies relacionades amb aquest tipus de malalties i el seu entorn d'investigació. Ofereix també la possibilitat d'entaular una conversa amb Soro, el nostre assistent informatiu a través d'un chatbot per aconseguir informació i descobrir detalls sobre aquestes malalties.

A més a més, a l'introduïr uns certs paràmetres, l'aplicació et genera una dieta equilibrada i saludable per a tal d'assentar rutina i mantenir un estil de vida que no augmenti el risc de patir trombosis.

Finalment, amb l'objectiu d'assegurar que l'usuari ha pres consciència de la importància de les malalties i que gaudeixi informant-se, hem dissenyat uns petits reptes en format quiz per demostrar els coneixements assolits i buscar superar les diferents dificultats que l'aplicació ofereix.

## Com s'ha fet?
Hem generat l'aplicació utilitzant JavaScript i amb el marc React-Native.

## Reptes enfrontats
Un cop versats en la programació ens hem trobat en el fet que tots els integrants teníem moltes idees i propostes, però carregàvem amb el pes de tenir relativament poques hores per a portar-les a terme de manera adequada. Hem hagut de prioritzar, donar pes i repartir les tasques acordament per poder arribar a tot, i presentar aquesta primera versió de la nostra app trombon't.

A més a més, no tots havíem usat prèviament el marc React-Native i hem hagut de destinar unes valuoses hores en aprendre per primer cop a més d'ensenyar-nos i ajudar-nos entre nosaltres.

## Assoliments dels que estem orgullosos
Hem volgut aprofitar la situació i la hackathon per a intentar desenvolupar trombon't amb tecnologies i dependències noves i desconegudes per nosaltres. Fet que ens ha suposat un valor afegit de dificultat, però ens ha fet quedar molt satisfets de la feina realitzada i de la versió final generada.

## Què hem après
Hem après molt sobre les malalties cardiovasculars, els riscs de no tenir-les en compte, maneres de prevenir i reduir les possibilitats de patir-les entre altres.

Hem investigat i après sobre els funcionaments dels chat-bots i la lògica que hi ha al darrere. En particular cas, la presa de decisió a l'escollir una resposta a donar a l'usuari segons la seva entrada de text. En aquest àmbit hem vist diferents aproximacions, però hem après sobre el coeficient de Jaccard i el tractament de strings segons paraules clau o combinacions de caràcters.

Hem après sobre dietes i estils de vida saludables segons factors com sexe, edat, pes, alçada... Sobre rutines d'esport i bones conductes per evitar el sedentarisme i reduir riscos.

## El futur de Trombon't
La nostra idea és millorar les actuals funcionalitats, ampliant els continguts, afegir més varietat de dietes i rutines per poder utilitzar-la durant més temps i mirar d'afegir més respostes pel chatbot i més preguntes pel quiz.
